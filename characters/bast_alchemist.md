## Bast
 - Celé jméno: ***Bastian Tarben***
 - Povolání dle pravidel: ***Alchymista***
 - Přezdívka: *Bast*
 - Povolání: *Lovec démonů*

#### Vzezření
Bast je 17 tiletý muž velmi světlé pleťi s ebenově tmavými vlasy, mezi kterými mu prosvítá na vršku hlavy dlouhá jizva. Jeho oči mají barvu věčně zmrzlého ledu a stejně tak působí i jeho pohled. Na tváři má strniště, které směrem k bradě nabírá temně zrzavý ostín. Na krku se mu houpe železný amulet tvarovaný jako hlava šelmy. Části hrudi a rukou pokrývá několik ošklivých jizev po popáleninách. Ty však schovává pod obyčejnou lněnou košilí s dlouhými rukávy. Dále pak nosí tmavé kalhoty a na opasku několik taštic, v kterých uchovává flakonky s elixíry. Svůj osobní zápisník nosí připoután na opasku přehozeném přes rameno. A v neposlední řadě u Bastova levého boku má své místo blýskavý, ale poněkud zubatý meč. 

#### Osobní historie
Bast se narodil v malé rybářské vesnici na severu, nesoucí jméno **Ledovodí**. Vesnička se choulí na úzkém pobřeží ve fjordu ležícím ve **Společenství**. Od útlého dětství se spolu s rodiči vydával na moře lovit ryby. Když Bast trochu povyrost začala ho zajímat krajina kolem fjordu. Proto se častokrát na večer, kdy už všichni ve vesnici odpočívali po náročné práci, vydával na toulky po okolí. Ty se časem prodlužovaly až do pozdních nočních hodin. Zčásti kvůly Bastově rostoucí zvědavosti a vzrušení z nově objevených trosek korábů a z části proto, že Bastův otec trávil méně času s rodinou a čím dál více se věnoval posedávání místní taverně.

Jednoho večera Bast znovu prozkoumával okolí vyplavených lodních vraků a narazil na podlouhlou zamčenou truhlu. Byla téměř celá pohřbena pod pobřežními kameny a omrzlými troskami přídě škuneru. V duchu ryhle poděkoval bohyni **Hamingji** za své štěstí a ve světle své lucerny se pustil do vyprošťování truhly. Při odstraňování suti však ztratil pojem o čase. Když truhlu vytáhl celou ven, konečně se zahleděl oblohu. Práce mu zabrala většinu noci. Rozhodl se, že nemá cenu tahat se s celou truhlou až domů. Vzal oběma rukama velký ostrý balvan, který se mu válel u nohou. Zdvihl je nad hlavu. Křáp! A víko truhly bylo na kusy. Mezi třískami nalezl, ke svému překvapení, obyčejně vypadajicí meč bez známky rzy. Pro Basta však zbraň představovala úlovek rovný měsíc trvajícímu rybolovu. Chvatně meč zabalil do útržku plachtoví, zvedl lucernu a pospíchal do vesnice.

Bast dorazi k **Ledovodí** s prvními slunečními paprsky, jenž překonaly horizont a zasáhly vrchol fjordu. Vesnice byla však stále ponořena do hutného stínu útesu. Když chlapcova lucerna osvítila blízké domky zhrozil se. Kusy střech, zdí a dokonce i lodí byly poházeny všude kolem. Bast se rozeběhl jako o život. Zastavil. Jeho rodný dům vypadal stejně jako zbytek vesnice. Chopil se nalezeného meče, který stále svíral v ruce. Dobíval se skrz zrmzlé dřevo a kámen dovnitř. Meč zvonil. Jiskřil. Uvnitř hoch spatřil na kost zmražená těla svých rodičů. Choulí se spolu v rohu rozbořeného pokoje. Scéna jejich smrti zmrazena v čase. Oba si zakryvají oblyčeje před přicházejícím útokem.
